{"pageProps":{"pageId":"a6b64549-3196-401c-8a5d-15eaade6b062","pageContent":"<pre>\n        Symmetria et quicquid tecta superba facit.\n    Hic regum cernes exculta palatia, cultus\n        Nympharum, fontes, egregiasque epulas.\n    Hinc bicolor chorea est latronum, expressaque tota\n        In labyrintheis vita hominum tenebris\n    Hinc lege de triplici quae maiestate Tonantis\n        Dicat, et in portis egerit ipse tribus\n    Polia qua fuerit forma, quam culta, triumphos\n        Inde Iovis specta quattuor aethereos.\n    Haec praeter, varios affectus narrat amoris,\n        Atque opera et quantum saeviat ille Deus.\n    Hic cum Vertumno pariter Pomona triumphat.\n        Lampsacio fiunt hic quoque sacra deo.\n    Hic templum est ingens omni perfectius arte\n        Sacrorum ritus multiplices veterum.\n    Mox aliud templum vitiatum dentibus aevi\n        Cernes, hicque animo plurima grata tuo\n    Tartareas sedes, epithaphia multa, ratemque\n        Qua vehitur Veneris per freta vasta puer.\n    Exhibitosque illi summos reverenter honores\n        Omnibus a divis aequora quotquot habent.\n    Hic hortis, pratisque vide distincta Cythaera,\n        In cuius medio curva theatra patent.\n    Hicque Cupidineum poteris spectare triumphum.\n        Hic fons, et Paphiae forma verenda Deae est.\n    Quae circa tumulum celebrentur Adonis amati\n        Annua per Venerem, Naiadasque leges.\n    Haec rerum series contenta volumine primo\n        Haec nova divini somnia Poliphili.\n    Nata ubi sit, qua stirpe, quibusque parentibus orta\n        Polia, qui sequitur explicat inde liber.\n    Et quis condiderit Tarvisii moenia primus.\n        Hinc seriem longi totus amoris habet.\n    Postremo ornatus liber est appendice longa\n        Quam legere ingratum non puto lector erit.\n    Plurima sunt etiam, piguit, sed cuncta referre,\n        Accipe quod cornu copia larga dedit.\n    Ecce iuvat, prodestque liber. Si temnis utrumque\n        Non libri culpam crede, sed esse tuam,\n                      Finis.\n</pre>\n","allPageIds":[{"params":{"page":"3b18a4e3-2e59-442a-b056-2616446caa7e"}},{"params":{"page":"b5dd293a-4eae-4ce6-a926-5b9d05fcaa3b"}},{"params":{"page":"b917d4ad-fb39-4fc2-b6aa-5b50c1b2b14e"}},{"params":{"page":"fac2b67a-c99e-4853-b3d0-ab4431f95b31"}},{"params":{"page":"a6b64549-3196-401c-8a5d-15eaade6b062"}},{"params":{"page":"a9c93a01-409d-496f-b444-9a01846b9387"}},{"params":{"page":"7ba6be82-e496-433e-a43f-a60d31207f20"}},{"params":{"page":"7ffeb09e-a5fe-4a9c-a190-73c890c658e4"}},{"params":{"page":"96be1dbc-070a-4de5-84d4-a7f080aa571a"}}]},"__N_SSG":true}