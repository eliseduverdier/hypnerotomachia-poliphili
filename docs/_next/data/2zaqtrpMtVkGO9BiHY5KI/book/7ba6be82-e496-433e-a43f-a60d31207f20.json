{"pageProps":{"pageId":"7ba6be82-e496-433e-a43f-a60d31207f20","pageContent":"<pre>\nformidabit cum tuam subiverit, et frequentius ab aliis legetur, qui a te lectus\nputabitur, et ego ex parte aliqua assecutum me, quod optaveram sperabo. Vale et\nCrassos mecum tuos tuis annumera.\n\n      Ioannis Baptistae Scythae carmen ad clarissimum\n    Leonardum Crassum artium ac iuris\n    Pontificii consultum.\n\n    Hic mirabilis et novus libellus\n    Aequandus veterum libris avorum,\n    Quo, quicquid dat in orbe vita toto\n    Rarum et nobile, fertur ac refertur,\n    Tantum fert tibi Crasse gratiarum,\n    Quantum Poliphilo tulit parenti\n    Vitam Poliphilus dedit, dedisti\n    Vitam tu quoque, sed necem repellis.\n    Nam cum conditus in situ iaceret\n    Lethen iam metuens sibi propinquam,\n    Das hunc gentibus omnibus legendum,\n    Nec tu sumptibus, aut tuo labori\n    Parcis, sed melior parente natum\n    Proiectum gremio tuo levasti.\n    Olim bis genitum ferunt Lyaeum.\n    Sic nunc contigit huic libro, refertque\n    Patrem Poliphilus, Iovemque Crassus.\n\n      Anonymi elegia ad lectorem.\n    Candide Poliphilum narrantem somnia lector,\n      Auscultes, summo somnia missa Polo,\n    Non operam perdes, non haec audisse pigebit\n      Tam variis mirum rebus abundat opus.\n    Si gravis et tetricus contemnis erotica, rerum\n      Nosce precor seriem tam bene dispositam.\n    Abnuis? ac saltem stylus et nova lingua novusque\n      Sermo gravis, sophia se rogat aspicias.\n    Id quoque si renuis, geometrica cerne, vetusta\n      Plurima niliacis disce referta notis.\n    Hic sunt pyramides thermae, ingentesque colossi\n      Ac obeliscorum forma vetusta patet.\n    Hic diversa basis fulget varieque columnae\n      Illarumque arcus, zophora, epistylia,\n    Et capita atque trabes, et cum quadrante coronae\n</pre>\n","allPageIds":[{"params":{"page":"3b18a4e3-2e59-442a-b056-2616446caa7e"}},{"params":{"page":"b5dd293a-4eae-4ce6-a926-5b9d05fcaa3b"}},{"params":{"page":"b917d4ad-fb39-4fc2-b6aa-5b50c1b2b14e"}},{"params":{"page":"fac2b67a-c99e-4853-b3d0-ab4431f95b31"}},{"params":{"page":"a6b64549-3196-401c-8a5d-15eaade6b062"}},{"params":{"page":"a9c93a01-409d-496f-b444-9a01846b9387"}},{"params":{"page":"7ba6be82-e496-433e-a43f-a60d31207f20"}},{"params":{"page":"7ffeb09e-a5fe-4a9c-a190-73c890c658e4"}},{"params":{"page":"96be1dbc-070a-4de5-84d4-a7f080aa571a"}}]},"__N_SSG":true}